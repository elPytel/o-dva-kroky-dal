---
layout: recipe
title: Superzelená polévka se špenátem 🍲🌿🌿
---


# Ingredience:

- 1 lžíce řepkového oleje
- 1 lžíce másla nebo ghi
- 1 menší pórek nebo 1/2 většího, nakrájeného na kolečka
- 1 středně vetká cibule, nakrájená najemno
- 2—3 stroužky česneku oloupané a nakrájené na plátky
- 3 řapíky celeru, nakrájené na kostičky
- 2 větší brambory
- 1200 ml zeleninového vývaru
- 250 g (mraženého) listového špenátu
- 100 ml 10—12% smetany
- celý muškátový oříšek (nastrouhat špetku)
- čerstvě namletý černý pepř
- sůl (nemusí být, pokud máte dostatečně slaný vývar)


# Postup:

Připravte si ingredience.

Ve větším hrnci rozehřejte olej a máslo, přidejte pórek a cibuli. Míchejte a restujte na mírném plameni dokud cibule nezměkne a nezprůhlední. Bude to trvat pár minut.

Poté přihoďte česnek, promíchejte a restujte další 3 minuty. Restujte opatrně a míchejte aby česnek nezhnědl a nezhořkl.

Do hrnce vhoďte nakrájený řapíkatý celer, promíchejte a restujte další 3 minuty. Nakonec přidejte i oloupané a na kostky pokrájené
brambory.

Zeleninu zalijte vývarem, plamen snižte tak, aby polévka jen bublala. Zakryjte poklicí a vařte, dokud nezměknou.

Na závěr do polévky dejte i špenát a nechte ho jen lehce prohřát.

Polévku odstavte z plamene a rozmixujte na hladký krém. 

Část polévky odeberte do hrnečku nebo menší misky a smíchejte se smetanou ke šlehání. Vyrovnáte tak teploty surovin a smetana se v polévce nesrazí. Poté opatrně přimíchejte ke zbylé v hrnci.

Dochuťte špetkou muškátového oříšku, pepřem a případně soli.

Polévku podávejte se ztraceným nebo natvrdo uvařeným vejcem a strouhaným parmazánem.
