---
layout: recipe
title: Smažené čínské nudle
---
4 porce  


# Ingredience:
  
- 4 stroužky česneku  
- 1 cibule  
- 2  papriky
- 2 lžíce sójové omáčky  
- 1 lžička škrobové moučky    
- 1 menší pórek  
- 1 větší mrkev  
- 2 plátky kuřecího prsního řízku  
- 400 g čínských vaječných nudlí  
- 1–2 lžičky koření "Čína" (podle chuti)  
- Sůl a mletý černý pepř (podle potřeby)  
- Olej na smažení  

Postup přípravy:
  

1. Příprava zeleniny:

Zeleninu omyjte, cibuli a česnek oloupejte, mrkev oškrábejte.  
   - Papriky zbavte jádřinců a nakrájejte na nudličky.  
   - Cibuli rozpulte a nakrájejte na proužky.  
   - Mrkev nakrájejte na půlměsíčky, pórek na kolečka, česnek na plátky.  

2. Smažení zeleniny:

Na rozpáleném oleji zprudka smažte připravenou zeleninu, dokud nezměkne. Zelenina by měla zůstat polosyrová a křupavá.  

3. Příprava masa:
  
Maso nakrájejte na malé kousky, smíchejte se škrobovou moučkou a zprudka osmažte na rozehřátém oleji. Dochutťe kořením "Čína" a sójovou omáčkou.  
Usmažené maso promíchejte se smaženou zeleninou.  

4. Vaření a smažení nudlí:

Čínské nudle povařte ve vroucí osolené vodě 2 minuty. Sceďte je, propláchněte studenou vodou a nechte okapat.  
Na rozpáleném oleji smažte nudle zprudka 2–3 minuty. Smažte vždy pouze 1–2 porce nudlí najednou, aby se neslepovaly.  

5. Dokončení:
  
Usmažené nudle promíchejte s masovou směsí. Podle chuti dosolte nebo opepřete.  

Tip k přípravě:
  
- Pokud nemáte čínské nudle, můžete je nahradit špagetami.  
- Zeleninu lze kombinovat dle chuti – přidejte například brokolici, ředkev nebo jinou oblíbenou zeleninu.  
- Pro vegetariánskou variantu nahraďte maso tofu nebo tempehem.  

Dobrou chuť!  
https:
//www.vareni.cz/recepty/smazene-cinske-nudle/
