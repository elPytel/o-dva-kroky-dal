---
layout: recipe
title: Trhané maso (hovězí, vepřové, drůbeží)
---
Množství:
 5 porcí


# Ingredience:

- 600 g masa v celku podle vašeho výběru (krkovička, plecko, libovější kližka, krůtí stehno, kuřecí stehenní řízky apod.)
- 150 g cibule
- 3 stroužky česneku
- 40 g rajčatového protlaku nebo domácí barbecue omáčky
- 1 lžička mletého římského kmínu
- 1 lžička mletých semínek koriandru
- 2 lžičky uzené papriky
- špetka chilli
- 100 ml vody
- sůl
- pepř

 volitelně - jalapeño, chilli paprička, čerstvá paprika


# Postup:

Do vhodné pečicí nádoby vložte všechny uvedené ingredience – maso v celku, cibuli nakrájenou na proužky, rozdrcený česnek, rajčatový protlak nebo domácí barbecue omáčku smíchanou s kořením a vodou (té dejte ze začátku spíše méně a později případně přidejte).

Volitelně můžete přidat i nakrájené papričky nebo tenké nudličky klasické papriky.

Vše promíchejte.

Pekáček zakryjte, vložte do trouby a pečte na 150 °C podle druhu masa 2-4 hodiny (cca 2 hodiny drůbeží, cca 3 hodiny vepřové, cca 4 hodiny hovězí).

Občas maso zkontrolujte a v případě potřeby trošku podlijte. Většinou to ale není potřeba. Pokud pečicí nádoba dobře těsní, stačí tekutina, kterou jste přidali na začátku.

Jakmile je maso krásné měkké, že by ho šlo krájet lžící, roztrhejte ho pomocí 2 vidliček na jednotlivá vlákna a smíchejte s vypečenou šťávou. Pokud jste maso pekli s kostí a kůží, tak je před trháním odstraňte.

Zdroj:

https:
//paleosnadno.cz/recept/trhane-maso-hovezi-veprove-kruti/
