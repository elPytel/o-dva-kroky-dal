---
layout: recipe
title: Turecká vejce 🥚
---
2 porce

Luxusní jídlo pro dlouhé víkendové snídaně ve dvou, které se protáhnou až do oběda. Klasická turecká vejce se podávají se ztracenými vejci, ale můžete si ušetřit práci. V této podobě je budete milovat, a navíc se budou snáze jíst.


# Ingredience:

- 4 vejce

- 1 lžíce másla
- 1 lžíce olivového oleje
- 0,5 lžičky sušeného chilli
- 0,5 lžičky sušené uzené papriky

- 1 stroužek česneku (nemusí být)
- hrst čerstvého kopru
- hrst čerstvé hladkolisté petržele
- 240 g neochuceného skyru, nebo netučného řeckého jogurtu
- šťáva z poloviny citronu
- sůl a čerstvě namletý pepř


# Postup:

Vejce vyndejte z lednice, aby se ohřála na pokojovou teplotu a následně při vaření nepraskla.

Teď je čas na vařená vajíčka. Vodu v hrnci přiveďte k varu a opatrně vložte vejce. Vařte je přesně 6,5 minuty. Poté vodu sceďte a vejce rychle zchlaďte ledovou vodou.

Utřete česnek a kopr s petrželí nasekejte najemno. Skyr promíchejte v misce s citronovou kúrou a šťávou, česnekem a většinou bylinek.
Jemně osolte a opepřete.

Máslo spolu s olejem rozpusťte v malém kastrůlku, přidejte chilli a uzenou papriku, promíchejte a odstavte.

Na misku nebo talíř navrstvěte připravený skyr. Vejce oloupejte, rozkrojte napůl a přidejte je na talíř. Zakapejte chilli olejem a ozdobte zbylými bylinkami. Podávejte s chlebem

K podáváni:

4 plátky nasucho opečeného kvasového chleba.
