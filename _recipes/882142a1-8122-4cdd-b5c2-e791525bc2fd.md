---
layout: recipe
title: Zapékaná špagetová dýně
---
4 porce


# Ingredience:
  
- 1 špagetová dýně
- 500 ml mléka
- 2 vrchovaté lžíce másla
- 2 zarovnané lžíce hladké mouky
- špetka soli
- 200 g mraženého listového špenátu
- 2 stroužky česneku
- 200 g strouhaného sýra
- 4 lžíce strouhaného parmazánu


# Postup:
  
Dýni rozkrojíte a odstraníte semínka. 
Dáme tyhle vydlabané poloviny upéct do trouby na 30 minut při 200 stupních.

V kastrůlku rozehřejte máslo, přisypte mouku a nechte zpěnit na světlou jíšku. Zalijte ve dvou nebo třech dávkách mlékem a vždy pečlivě rozmíchejte metličkou, aby jíška neudělala žmolky. 
Přiveďte k varu, osolte a zvolna vařte 15 minut. Hlídejte a míchejte, jinak se omáčka připálí.

Do uvařené bešamelové omáčky vmíchejte nastrouhaný sýr, rozmražený špenát a prolisovaný česnek.

Upečené poloviny dýně vyjměte z trouby a vidličkou načechrejte dužinu. Přelijte připravenou špenátovou omáčkou, posypte parmazánem, znovu vraťte do trouby a zapékejte ještě asi 10 minut, až sýr na povrchu zezlátne. Po vyjmutí z trouby nechte 5 minut odpočinout, poté podávejte.

---
Až vás přestane bavit tahle špenátová verze, snadnou obměnou surovin se vám otevřou nové možnosti:
 špenát se nebojte nahradit houbami zlehka opečenými na másle, opečeným mletým masem, podušeným pórkem nebo třeba jen přidejte další druh sýra.

Zdroj:

https:
//www.kucharkaprodceru.cz/spagetova-dyne/
