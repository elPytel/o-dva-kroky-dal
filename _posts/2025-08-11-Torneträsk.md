---
layout: post
title: "Torneträsk"
description: "Na břehu jezera Torneträsk."
categories: ["expedice", "Švédsko"]
---

# 11.8. Den 5
Konečně jsme dorazili do prvního cíle naší expedice, na břeh jezera Torneträsk.
Nadmořská výška 336 m a předpověď pro dnešní den je 14°C, mírně zataženo a 10% šance na déšť.

| událost | čas |
| --- | --- |
| Západ slunce | 21:40 |
| Stmívání | 23:17 |
| Svítání | 2:14 |
| Rozbřesk | 3:52 |

Cestou jsme projeli kolem důlního města Kiruna. Těží se zde železná ruda ve velkém. Přesunuli celý kopec. Je to opravdu malé městečko. Zimy tu budou asi dost kruté. Většina domů vypadá jako nová zástavba, takové malé paneláky, a jsou nasáčkované blízko sebe. Dost možná mají propojená přízemí, aby člověk nemusel v zimě ven.

![Staré věže u Kiruny]({{ site.baseurl }}/assets/fotky/IMG_20250811_122457617_HDR.jpg)

Lesy pomalu mizí ve prospěch zakrslým břízám.

Máme výhled na okolní holé kopce vysoké jako Ještěd. Na nich je pořád ještě k vidění sníh.

Vodu z oliv lijte rovnou do salátů. Ve vodě z párků uvařte quinou.

Štefan testuje svůj benzínový vařič.

Trochu se zatáhlo a začalo foukat. Převlékám se do tlustších kalhot, mikiny a bundy.

Čeká nás balení na tři dny na jezeře. Chceme si dnes předbalit všechny potřebné věci, abychom zítra mohli už rovnou hodit věci na vodu a vyplout.