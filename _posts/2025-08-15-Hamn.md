---
layout: post
title: "Hamn"
description: Jako kampaň na Skelige
categories: ["expedice", "Norsko"]
---

# Jako kampaň na Skelige

Dnešní předpověď: 
- pocitová teplota 12°C, 
- zataženo, 
- pravděpodobnost deště 100%.

Po snídani jsme se sbalili a vyrazili na sever zdejšího ostrova. Leží zde přístav Hamn (alespoň takhle Norové říkají všem přístavům, takže Hamnn...). Cestou se každý z nás pokouší napodobit pravděpodobnou výslovnost místního místopisu.

    Hamnn, Hamnnn, Hamnnn

    - jak by řek Kryton

Zdejší krajina zde silně připomíná Skelige ze zaklínače, snadno by jste určili kdo se kým inspiroval. 

Zdejší místo je zajímavé množstvím malých písčitých ostrůvků, které se rozprostírají všude kolem ve zdejších vodách.

Opouštíme Hamn. Pořád děsně prší. Otáčíme se a vyrážíme na jih. Nejsevernější bod naší výpravy je za námi. 

Zásoby vody jsou na 25% budeme muset někde načerpat. Vrátili jsme se na benzínku, kde jsem brali benzín směrem na Hamn. Znovu čerpáme benzín a také jsme zde doplnili pitnou vodu.  

Program na večer: déšť 5 mm/h

Místo našeho dnešního přespání: 

68.374802, 17.252889

Parkujeme na malém parkovišti u zálivu s přístupem do vody. Otočili jsme přední sedačky v autě, židličky rozbalovat nebudeme, očekáváme pořád déšť. 

Ohřev vody opět hlásí chybu E122H. 