---
layout: post
title: "Výlez za vodopádem"
description: Ztracený dron a jiná úskalí 
categories: ["expedice", "Švédsko"]
thumbnail: /assets/fotky/IMG_20250813_142321451_HDR.jpg
---

# Výlet za vodopádem

Hned vedle nás se do jezera vlévá jedno z ramen řeky. Je zde poměrně zajímavá delta. Říční nánosy zde vytváří propletenou krajinu mělkých jezírek a říčních koryt. Vše prorůstají keříky a rákosí. Nasedli jsme na loď a vydáváme se pomalu tekoucí vodou proti směru toku ramenem, které leží hned vedle našeho tábořiště. 

![Pádlování]({{ site.baseurl }}/assets/fotky/IMG_20250813_121627149.jpg)

Po pár set metrech jsme dopluli k místu kde se rozdělují toky delty. Již podle zvuku se nechává poznat místní kaskáda vodopádů. Voda zde hrozně hučí a vodopád se před námi vyjímá ve své šíři i výši. Přistáli jsme na levém břehu a vylodili se. Sbalili jsme si sebou svačinu do lodních pytlů a vydáváme se vzhůru, aby jsme si mohli prohlédnout vodopády a posedět na zdejších kamenech. 

![Kvítí]({{ site.baseurl }}/assets/fotky/IMG_20250813_124113225.jpg)

Štefan sebou zval svého drona DJI mini 2. Včera jsme aktualizovali aplikaci na na jeho mobilu DJI fly a nyní jsme připravení s ním natočit nějaké zajímavé snímky z okolí vodopádů. Vzhledem k tomu že jsem se včera docela osvědčil jako testovací pilot. Tak mi dnes Štefan svěřil první let. Otevřel jsem si kufřík na plochém kamenu a začal jsem sestavovat vysílačku a připravovat drona. Vyklápění zadních vrtulí, vysouvání předních. Instalace řídících páček na ovládací konzoli. Párování s dronem. Start.

Dron se odlepil od země a automaticky vznesl do výše jednoho metru. Trochu jsem popoletěl po okolí. Přepnul jsem kameru do módu videa. Chtěl jsem natočit panoramatiký snímek s couvajícím dronem. Začal jsem záběrem na Štefana, pak jsem proletěl na nad našimi hlavami, minul jsem Lolu. Couval jsem a postupně jsem s dronem nabíral výšku. Přeletěl jsem nad vodopády. Pak najednou větve z obou stran kamery. Dron se zřítil a na kameře byla vidět jen tráva.
## Záchrana drona

Zasáhl jsem strom a dron se zřítil. Dělal jsem jsem si naději že dopadl do trávy a ne do vody, takže by ho mohlo jít ještě zachránit. Jenže poslední co jsem viděl se dron zřítil, tak byl přelet nad vodopádem, takže není na stejném břehu řeky. Vodopád se nedá nikde překonat. Musel jsem vrátit k lodím. Sám do jedné nasednout. Přeplout na druhou stranu řeky pod vodopádem. Vysápat se na strmější břeh. Vyběhnout jako kamzík po skalkách na druhou stranu vodopádu. Po 10 minutách jinak marného pátrání se mi nakonec dron podařilo najít. Ležel pod jednou z bříz ve vysoké trávě těsně vedle srázu nad vodopádem. Mise záchrana drona byla nakonec úspěšná. Dron sám o sobě byl v pořádku, nenesl žádné známky poškození vlivem nárazu a pádu.  

![Vodopád z druhé strany]({{ site.baseurl }}/assets/fotky/IMG_20250813_130742052_HDR.jpg)
## Cesta zpátky
Vracíme se zase stejnou cestou zpátky. Když jsme vyjeli z řeky zpět do jezera, tak nás překvapili malé valivé vlnky u pravého břehu. Než jsme stihli zareagovat, tak jsme najeli na mělčinu a začali nabírat vodu od vln, které šplouchali přes okraj lodi. Nezbylo nám nic jiného než s lodí vycouvat z mělčiny a celou jí objet.

![Cesta zpět]({{ site.baseurl }}/assets/fotky/IMG_20250813_142321451_HDR.jpg)
## Zpět v předsunutém táboře
Eriku bolí hlava a šla spát. Já zužitkovávám dřevo, které jsem si včera připravil a dělám oheň. Všude kolem stojí mrtvé břízy, takže máme dřevo, které hoří i když je trochu mokré. Bohužel je všechno prorostlé dřevomorkou a chorošema, takže dřevo hoří jako papír. 

Štefan na svém vařiči vydávajícím zvuky startující raky Falcon 9 připravuje večeři. Máme brambory s gulášovkou.

![Guláš]({{ site.baseurl }}/assets/fotky/IMG_20250813_175446777_HDR.jpg)

![Divné stromy]({{ site.baseurl }}/assets/fotky/IMG_20250813_162509793_HDR.jpg)
![Divné stromy]({{ site.baseurl }}/assets/fotky/IMG_20250813_193036516.jpg)