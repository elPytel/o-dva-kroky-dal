---
layout: post
title: "Diplomová práce"
description: Změna tématu diplomové práce
categories: ["TUL", "DP"]
---

# Změna tématu

Tak mě napadl ústupový plán: změnit téma na něco, pro co bych se dokázal nadchnout. Napadá mě zpracování teorie a úloh z počítačové bezpečnosti. Úlohy, ze kterých by bylo možné později čerpat, například pro vytvoření nového CTM kurzu „Počítačová bezpečnost“ nebo jako interaktivní úlohy do výuky — například pro Mikiho a Beka, kteří aktuálně učí IT na základních školách a projevili zájem o úlohy do výuky.

Dnes jsem se stavěl u Vítvarové, abychom projednali možné téma zadání. Nakonec jsme strávili čtyři hodiny řešením:
- Jaké téma by bylo vhodné pro diplomovou práci,
- jak vypracovat kurz počítačové bezpečnosti pro CTM,
- přeorientování diplomky z tvorby kurzu pro středoškoláky na tvorbu interaktivních úloh pro cvičení z počítačové bezpečnosti na TUL,
- úlohy, které budu dělat příští týden se studenty na suplování ALG,
- program dne otevřených dveří na TUL (konaný přespříští sobotu).

Schodli jsme se na tom, že úlohy pro středoškoláky nedemonstrují dostatečně hluboko principy počítačové bezpečnosti s ohledem na úroveň diplomové práce. Proto bude lepší vytvořit sadu interaktivních úloh, které budou demonstrovat principy počítačové bezpečnosti na úrovni vysokoškolské výuky.

Cílem je vytvořit kontejnerizované prostředí, kde si budou moci studenti prakticky vyzkoušet své znalosti z počítačové bezpečnosti na konkrétních úlohách.