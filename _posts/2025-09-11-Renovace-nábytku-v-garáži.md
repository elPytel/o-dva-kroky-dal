---
layout: post
title: "Renovace nábytku v garáži"
description: Jako Pat a Mat
categories: ["rekonstrukce"]
thumbnail: /assets/fotky/IMG_20250911_164835143.jpg
---

# Tvorba pracovního stolu

Pořídil jsem si konečně svorky!

Abych si nemusel půjčovat sousedovi krabice pro vyrovnání výšky pracovní plochy dědova přenosného mikro stolo/svěráku jsem se rozhodl vyrobit ze zbylého dřeva v garáži primitivní stolek, který bude hlavně sloužit pro podpírání dlouhých desek při řezání.

Vrtání děr pro kolíky nešlo úplně podle plánu. 

Nohy jsem zavětroval lištami, které jsem nařezal z Eričiné staré poličky. To vyřešilo většinu problémů s kolébáním a rozjížděním nožiček. 

![Stůl]({{ site.baseurl }}/assets/fotky/IMG_20250911_164835143.jpg)

# Výroba poliček

Materiál na poličku:
- spárovku smrk 200x30,
- lišta buk 1x2x190,
- Belinka olej,
- vruty 3,5 x 20mm?

Výsledný rozměr poliček bude: 30x60

Závesný hranol na skříňky: 2x1x30

## Hranol
Hranol jsem nařezal přímočarkou. Přes veškerou snahu a použití druhého velkého kusu pravoúhlého odřezku dřeva jako pomocnou vodící lišty jsem všechny 30cm úseky uřízl kosé. Pilník odvedl svou práci. Aspoň budou "naše". Do jednoho kusu jsem vyvrtal díry vrtákem rozměru 3mm a pak jsem jej použil jako příložnou šablonu pro navrtání děr do všech ostatních. Pak už jenom stačilo zahloubit díry pro hlavičky vrutů.

![30cm hranoly na škřínky]({{ site.baseurl }}/assets/fotky/IMG_20250911_192009992.jpg)

Otvory pro vruty jsme do bukového hranolu převrtali a připravili díry na hlavičky. 

## Spárovka

Spárovku jsme nařezali maflem.

![Erika upíná svorky]({{ site.baseurl }}/assets/fotky/IMG_20250912_131547286_HDR.jpg)

Pořídil jsem si svorky pro přichycení pomocného profilu pro odměření místa řezu.

Dřevo jsme obrousili smirkovým papírem a natřeli olejem. 

Stejným způsobem musíme ještě někdy v budoucnu ošetřit velkou polici v kuchyni, která je ze stejného dřeva.

# Renovace skřínek

Co budete potřebovat:
- závěsná lišta hettich [bauhaus](https://www.bauhaus.cz/hettich-zavesna-lista-21384440) (dá se koupit i 6cm),
- kování do skříněk [bauhaus](https://www.bauhaus.cz/zavesny-prvek-25624768),
- vruty 3,5x30?
- fólii na dvířka

Pořídili jsme nová madla ke skříňkám. A také folii d-c-fix se vzorem tmavšího dřeva (Nussbaum mittel) 67,5x200. Dvířka od skřínek polepíme folií. Vyvrtáme nové dírky na madla a přišroubujeme. Do budoucna by to chtělo pořídit také nové panty ke dvířkům, to však nebude tak snadné protože se zdá, že je mechanizmus ve dvířkách vlepený.


## Hettich!

Nejprve jsem se pustil do nekritičtějšího kroku renovace: instalace závěsného systému.

S vrtačkou a přímočarkou jsem se pustil do skřínek. Nejprve jsem ověřil maximální dosah háčku z kování. Dosáhne skrze vyztužená záda i s rezervou.

Otvor potřebný pro prostrčené háčku 2x2cm, tloušťka boku skřínky je 1,8cm a otvor je od vršku odsazený o 3cm. Vrtačka se do skřínky pohodlně nevejde a tak jsem díry vrtal zezadu. Nejdříve jsem dlátem vyřízl měkkou část zad a poté jsem ve dvou protilehlých rozích vyvrtal díry vrtačkou abych tam mohl prostrčit list přímočaré pily. S tou jsem vyřízl hrany výsledného otvoru a následně jsem se je pokusil ještě zarovnat dlátem. Bohužel se však při vrtání z venčí do vnitř skřínky vždycky vyštípl kus skřínky a tak vnitřek není úplně pohledový a bude se to muset něčím zakrýt (kování skrylo většinu katastrof).

Na výsledek sice nejsem hrdý, ale kovaní by mělo fungovat a vnitřek skříněk půjde bíle polepit v místech, kde se záda trochu vytrhla. 

Návod jak zavěsit kuchyňskou linku (skřínky) na lištu: [zde](https://www.stavebni-vzdelani.cz/jak-zavesit-kuchynskou-linku/)

## Madla

Ke dvířkům jsme pořídili i nová madla, ale o jiném rozteči, než co původně na dvířkách byl. Zaměřili jsme si nové díry a pak je vyvrtali. Potíž byla trochu v tom, že v sadě vrtáků byl vrták na dřevo 5mm úplně tupý, budeme muset koupit nový při příští návštěvě Bauhausu. Po vyvrtání děr a ozkoušení rozteče jsme dvířka následně polepili folií a přišroubování madel byl až poslední krok. 

## Polep fólií

Návod aplikace samolepící folie:
Pro použití d-c-fix fólie připravte hladký, čistý a nesavý podklad, který je třeba odmastit. Na několika centimetrech fólie odlepte krycí papír a fólii přiložte k hraně podkladu. Postupně stahujte papír a fólii vyhlazujte stěrkou nebo hadříkem od středu k okrajům, abyste odstranili bublinky. Rohy a hrany lze nahřát fénem, aby se fólie lépe tvarovala. 

<iframe width="560" height="315" src="https://www.youtube.com/embed/fJcXCpgSPo8" title="Jak lepit vinilové polepy" frameborder="0" allowfullscreen></iframe>

Fólii jsme rozřízli na dva pruhy o šířce 34cm (což tak akorát stačí na naše dvířka 1+31,5+1). Ty jsem pak nastříhali na úseky o délce 70cm (výška dvířek 64). Při nalepování jsme pokračovali podle video návodu. 

![Před folii]({{ site.baseurl }}/assets/fotky/IMG20250912160836.jpg)
![Pp folii]({{ site.baseurl }}/assets/fotky/IMG20250912160649.jpg)
![Po folii]({{ site.baseurl }}/assets/fotky/IMG20250912160640.jpg)