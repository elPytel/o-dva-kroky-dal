---
layout: post
title: "Rekonstrukce díl 3"
description: Aneb jako rodinná dovolená 3
categories: ["rekonstrukce"]
thumbnail: /assets/fotky/IMG_20250917_081516597.jpg
---

# TODO:

    Zbývá udělat:
        ☐ vymalovat,
        ☐ navrtat lišty na zdi,
        ☐ zapojit elektroinstalaci,
        ☐ položit lino,
        ☐ koupit myčku,
        ☐ připojit spotřebiče,
        ☐ vrátit nábytek,
        ☐ udělat ze staré linky pracovní desku nad spotřebiče,
        ☐ nové světlo du kuchyně,
        ☐ vyříznout v poličce díru na syfon. 


# 15.9.

Odstartoval nám další semestr. Podle původního plánu měla být již rekonstrukce za námi... Já jsem se byl ukázat ve škole na "bábovku na A", se kterou pomyslně začíná nový školní rok studentům mechatroniky a IT. Erika má pěkně nabitý program. Sešli jsme se spolu na oběd v menze na H (příště si sebou nesmíme zapomenout vzít ISICy).

Nainstaloval jsem do kuchyně naše nové světlo. Vyřízl jsem otvor do poličky ve skřínce pod linkou pro sifon a usadil jí zpátky. Kuchyně je prakticky hotová, stačí už jen udělat nové zásuvky až budu dělat elektriku.

Večer jsme s Erikou ještě vymalovali strop druhou vrstvou bílé barva. Když to bude ráno vypadat dobře, tak můžeme přejít na barvení zdí. 

# 16.9.

![nabílo]({{ site.baseurl }}/assets/fotky/IMG_20250916_172426334.jpg)

Dneska jsem začal den tím, že jsem vymaloval strop druhou vrstvou bílé a vymyl válečky a štětce. 

Po obědě jsem dal fabii do servisu, aby vyměnili stahovačku.

Zbytek odpoledně od 4 do 8 byl naplněně malováním zdí v pokoji. Zdaleka nejvíce času zabralo nalepit lem pod stropem a oblepit všechna místa kam by se neměla dostat barva. Pak jsem vše objel malým válečkem. Sranda byla malovat za topením. Vymalování zbytku s velkým válečkem na tyči pak už byla hračka. Spotřeboval jsem na to asi polovinu jednoho kýble barvy. 

# 17.9.

![vanilkově]({{ site.baseurl }}/assets/fotky/IMG_20250917_081516597.jpg)

Večeři si nosíme z menzy v krabičkách. 
Zapojil jsem světlo v pokoji. Vymaloval jsem pokoj druhou vrstvou vanilkové.

Auto má opravenou stahovačku a vyzvedl jsem ho ze servisu.

# 18.9.

Domaloval jsem vanilkou za topením. Sundal jsem maskovací lepící pásku. V místech, kde jsme neškrábali barvu se páska částečně strhla i s malbou. Tak jsem okraje nad oknem ještě přebarvoval žlutou. Do budoucna to bode možná chtít ještě opravit bílou.

Další výlet do Bauhausu. Pořídil jsem šroubky do zásuvek, lišty a hmoždinky se šrouby pro pověšení skříněk. 

| Co | rozměr | počet |
|---|---|---|
| vrut VG (do zásuvek) | 3x20 | 20 | 
| vrut VZ (na pověšení krabiček a lišt) | 3,5x35 | 30 |

Otázka: kam pověsíme zásuvky?

# 19.9.

Čte se dopis od T.G.M. Program na dnešní den, je pověsit zásuvky a dodělat elektroinstalaci.

![malování hotovo]({{ site.baseurl }}/assets/fotky/IMG_20250918_183546892.jpg)

![kabely jídelna]({{ site.baseurl }}/assets/fotky/IMG_20250919_124540625.jpg)

Pro vruty ⌀ 3,5 jsem použil hmoždinky rozměru ⌀ 5 mm. Pro větší lišty se hlavička vrutů ukázala jak moc malá a tak jsem se vydal na pátrání po podložkách, které by mě zachránily. 

Ve tři k nám přišli na otočku podlaháři, aby nám poradili jak dále s nivelačkou a linem. Podle nich už vypadá suše, ale dobrý test je hodit igelit, nebo kýbl na místo s nejtlustší vrstvou stěrky a počkat do dalšího dne. Pokud se pod neprodyšnou překážkou do rána vytvoří tmavý "vlhký" flek, tak stěrka ještě nevyschla. 

Po zatvrdnutí stěrky a před instalací lina je potřeba podlahu ještě obrousit, aby se srovnaly nerovnosti z bublin a sundala se nejvrchnější vrstva stěrky, která moc nedrží. 

Pro instalaci lina nám doporučili fixační lepidlo, které nedrží lino příliš pevně, takže jde po čase zase odlepit a to bez části stěrky. Nejsnazší je použít verzi, která je ve spreji. 

![zásuvky jídelna]({{ site.baseurl }}/assets/fotky/IMG_20250919_164446912.jpg)

Elektro instalace je v pokoji již dokončená, zbývá už jen udělat 2xdvě nové zásuvky v kuchyni. Oběd jsme si nakonec dali až v pět. 

Zásuvky v kuchyni jsme se rozhodli umístit z boku pod kuchyňskou linku. Bohužel nešlo navrtat hmoždinky do zdi, protože skřínka překážela vrtačce. Musel jsem nejprve rozebrat skřínku pod linkou. Odvrtat jí od ostatních a od linky. Po té šla již vysunout a zpřístupnila prostor pro instalaci zbylých dvou zásuvek.

![zásuvky kuchyně]({{ site.baseurl }}/assets/fotky/IMG_20250919_190749345.jpg)

Napsal jsem Honzovi, zda by nám nepůjčil vibrační brusku.

# 20.9.

Honza nám odpověděl, že se pro brusku můžeme klidně stavit. Takže jsme den začali výletem na zahrádku za Honzou. Pro nákup lina potřebujeme Galaxy s velkým kufrem. Vydali jsme se pro další výměnu auta s tátou. Pozval nás nahoru, aby jsme Zlatce pomohli zprovoznit notebook, gmail (na který ji přišel Xaiomy aktivační kód) a její novou elektrickou koloběžku. 

## S filcem nebo bez filcu?

Nasedáme do Galaxy a je pomalu čas oběda. Vydali jsme se nakonec ne do levných koberců, kde budou brzo zavírat, ale do Brena. Nakonec nám padlo do oka PVC AMBIENT [Havanna Oak 669D](https://www.breno.cz/pvc-ambient-havanna-oak-669d-300) s 0.7mm nášlapovou vrstvou bez filcu. Filc zvyšuje měkkost a izoluje hluk a teplo a vyrovnává více nerovnosti. Jeho problémem je však to, že se do něj bude více propadat nábytek. Čím tlustší nášlapovou vrstvu si člověk vybere tím tuží lino bude a také odolnější proti protržení či prodření. 

Nechali jsme si uříznout z 3m role 415cm. 

V Brenu jsme si koupili:
- lino,
- pevný nůž,
- 2x1l lepidla.

Budeme se muset později ještě stavit pro lišty. 

![Galaxy a lino]({{ site.baseurl }}/assets/fotky/IMG_20250920_130809771_HDR.jpg)

Ještě jsme se stavili v Globusu na oběd.

## Voda

Po návratu domů jsme se vrhli na instalaci nového přívodu vody s odbočkou pro myčku. Takzvaný kombinovaný rohový ventil s rozměry závitů: 1/2" × 3/8" × 3/4". Byl to díl, který splňoval naší potřeba, jak zároveň připojit pancéřovou hadici do kuchyně, tak zároveň i budoucí novou myčku. Bohužel však na své místo nepasoval, normálně se instaluje na trubku kolmo čouhající ze zdi, ale v našem případě jsme jej chtěli připojit na již stávající rozbočku tvaru T pro připojení pračky. Vzdálenost od zdi byla tak menší, než jaký byl rozměr rohového ventilu. Co teď?

Nabízelo se několik možností:
1. vyšroubovat velkou ocelovou trubku o půl závitu a tak získat dost manévrovacího prostoru kolem,
2. vše nafotit a jet znovu do Bauhasu a žádat o radu odborníky na slovo vzaté,
3. vyškrábat díru do zdi do hloubky 5mm aby se dal ventil otočit v závitu.

Nebudu vás dlouho napínat... Vytáhli jsme majzlík, kladivo a škrabku a jako největší neandrtálci jsme začali vytloukat do naší ani ne týden staré omítky novou díru tam, kde ani dříve nebyla...

Nutno podotknout že stará trubka se ani nehla když jsme se na ní věšel s francouzským klíčem a do Bauhausu se nám opět zase nechtělo.

![a je to!]({{ site.baseurl }}/assets/fotky/IMG_20250920_203241585.jpg)

## Zase něco malujeme

Pak jsme si rozdělili činnosti. Erika se vrhla na broušení stěrky a já se s Galaxy vydal na otočku do garáže pro upravené skřínky a renovovaná dvířka. 

Když jsem dorazil zpět, tak jsem se pustil do uklízení věcí, které již nebudeme potřebovat a Erika přetřela bílou barvou místa na zdi, která bylo potřeba opravit a pak bílou na kov obnovila nátěr na trubkách od topení.

![Erika natírá trubky]({{ site.baseurl }}/assets/fotky/IMG_20250920_191815064.jpg)

Erička prohlásila dnešek za produktivní. 

K večeři jsme si dali Quesadiju.


# 21.9.

Důkladně jsem vyluxovali podlahu.
Zakreslili jsme díry pro vruty na přichycení lišt pro montáž skřínek. Je neděle, díry budu vrtat až v pondělí. 
Znovu jsme rozebrali vodu, protože ventil kapal a přetěsnili jsme pásku. Tentokrát to šlo utahovat opravdu ztuha. Tak snad bude mrcha držet.

Igor se stavil pro část věcí co u nás nechal. 

- [breno: jak položit lino](https://www.breno.cz/blog/jak-polozit-lino-pvc-poradime-jak-to-zvladnete-sami)

<iframe width="560" height="315" src="https://www.youtube.com/embed/iEVAONIJzLc" title="Instalace granitového dřezu" frameborder="0" allowfullscreen></iframe>

## Pokládání

Vyklidili jsme veškerý obsah místnosti, aby jsme do ní mohli umístit lino. Přeměřili jsme podlahu na třech místech: 237, 237, 238cm.
Přinesli jsme lino do pokoje. Nejdříve jsme jej umístili otočené o 90, aby jsme ho mohli po částech rozrolovat a zkrátit na rozměr 245cm. Pak jsme ho znovu srolovali a otočili ho tak, aby již šlo rozvinout ve správném směru. Poposouvali jsme ho po místnosti, tak aby mírně překrývalo všechny okolní stěny a práh dveří do místnosti. 

Čas na oběd.

## Řezání

Lino se rozleželo, vlny se vyhladily. Ořízli jsme ho do finální podoby. Nůž na koberce, rovný nůž na lino a ocelové pravítko (ti chudší z vás použijí pekáč jako my), jsou nepostradatelné nástroje pro tuto operaci. Jako poslední krok jsem vyřízl díry na trubky od topení. Nejdříve jsem vyřízl dlouhým řezem spáru pro vložení trubky, pak jsem okolo položil jednu stranu lina. V místě kde překážela trubka jsem ještě kolmo nařízl lino, tak aby si mohlo lehnout na podlahu. Vznikly tak dva trojúhelníčkové tvary odchlíplé okolo trubky. Přiložil jsem přímí nůž a obkroužil jsem potrubí, tak abych odřízl přebytečné lino. Tak se mi podařilo vykrojit docela podařené šišoidy obepínající topení.

Kolem stěn jsme nechali spáru 2-5mm aby se lino mohlo roztáhnout až si bude sedat a nevyboulilo se.

## Lepení
Lino jsme nalepil fixačním lepidlem, které je přímo dělané na pokládku lin. Jeho výhoda je v tom, že lepí tak akorát. Lino zafixuje na místě, ale po čase umožní jeho snadné odtržení od země.

Lino jsme přehnuli na půl.

Použili jsme malý pěnový váleček pro rovnoměrné roztírání lepidla po podlaze. Pak jsme počkali asi 30 minut, než lepidlo odvětralo a změnilo barvu z bílé na průhlednou. Tento krok není nutný ale je lepší počkat pro optimální přilepení lina. 

Pak jsme přilepili jednu půlku lina. Lino jsme vyhladili a přimáčkli na lepidlo pomoci nohy od stolu obalené utěrkou. 

![u okna]({{ site.baseurl }}/assets/fotky/IMG_20250921_171638768.jpg)

Obdobně jsme přilepili i druhou část lina.

![u dveří]({{ site.baseurl }}/assets/fotky/IMG_20250921_170239235_HDR.jpg)

Máme přilepeno.

![Lino]({{ site.baseurl }}/assets/fotky/IMG_20250921_200442854.jpg)

## Soklové lišty

Já jsem se stavil v Brenu pro lišty pro zakrytí okrajů, které v sobě mají žlábek pro kabel. Lišty se lepí na zeď a tak jsem ještě dokoupil Mamut lepidlo, které mi v prodejně pro instalací doporučili.

Pořídil jsem:
- 5ks lišt,
- 3 kouty,
- 2 propojky,
- pravý roh,
- mamuta,
- filcové nálepky na nábytek.

Japonskou pilkou jsem zkrátil lišty na potřebné délky. Udělali jsme díru do krabičky elektroinstalace pod zásuvkou, aby skrz ní šel protáhnout ethernetový kabel. Lišty jsme začali postupně lepit mamutem ode dveří a schovávat do nich internetový kabel. Ten jsem vytáhli z krytky za topením, aby si člověk mohl připojit svůj notebook na internet, když sedí u kuchyňského stolu.

## Máme hotové

    Již jsme zvládli:
        ☑ nové světlo do kuchyně,
        ☑ vyříznout v poličce díru na syfon,
        ☑ vymalovat,
        ☑ zapojit lustr,
        ☑ navrtat lišty na zdi,
        ☑ zapojit elektroinstalaci,
        ☑ koupit lino,
        ☑ natřít topení na bílo, 
        ☑ položit lino.
