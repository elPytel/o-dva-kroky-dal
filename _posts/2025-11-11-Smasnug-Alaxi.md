---
layout: post
title: "Smasnug Alaxi"
description: Samsung Galaxy S21 Ultra z druhé ruky
categories: ["mobily", "samsung"]
thumbnail: /assets/fotky/samsung-galaxy-s21-ultra-1.jpeg
---

# Samsung Galaxy S21 Ultra 

## 2024
Od té doby, co Zlatka rozbila displej svého mobilu (a dostala jako náhradu nový iPhone), mi leží v šuplíku už asi rok Samsung Galaxy S21 Ultra. Původní plán byl nechat za 3 000 Kč vyměnit displej v servisu a mít znovu funkční mobil.  
Ale ouha! Displej na tomto modelu je OLED, zakulacený s integrovanou čtečkou otisků prstů, rozlišením 3K a jasem 1000 nitů. Nový stojí 7 500 Kč, což je prakticky cena nového pěkného mobilu.  
Tak jsem čekal, kdy budu mít 8 000 Kč na zbyt, abych si mohl dovolit oživit tento mobil. Mezitím sloužil jako kuchařka na naší lince v kuchyni.

## 7. 11. 2025
Erice začíná mobil pomalu selhávat, a tak jsme se poohlédli na Aukru po mobilu z druhé ruky a zrovna se jedna S21 Ultra dražila. Tak jsme se rozhoupali a přihodili jsme 5 000 Kč, s tím že jeden z nás bude mít nový mobil.

![S21]({{ site.baseurl }}/assets/fotky/samsung-galaxy-s21-ultra-2.jpeg)

Samsung dorazil za dva dny. Podle fotek byl pěkně zachovalý; nikde nebyl odřený.  
Erika si do něj nahrála všechny aplikace ze starého. Po několika dnech ale zjistila, že se jí nedá dovolat a mobil se náhodně odpojuje od sítě.

## 11. 11.
Cestou ze školy jsme se zastavili v MaxMobilu, snad posledním servisu v Liberci, který opravuje mobily.

Závada modemu je nejspíše na desce a pro opravu by bylo potřeba vyměnit celou základní desku. My ale máme doma druhý stejný mobil po Zlatce, který má rozbitý displej, ale jinak je funkční. Takže dané řešení by pro nás bylo možné. Servis by si za práci řekl 1 000 Kč.

Zkusíme vrátit mobil na Aukru.

### Reklamace mobilu na Aukru

Prodejce mi na zprávu odpověděl docela rychle, ale protože jsem už do systému zadal, že je mobil funkční (vadu jsme neodhalili hned), nebylo možné vrátit mobil oficiální cestou přes Aukro.

Nabídl mi, že mu mohu mobil poslat poštou, a že jakmile dorazí, pošle mi peníze na účet. To se mi zdálo docela rizikové.

Výměna displeje v druhém mobilu by stála 8 000 Kč. Vzít tento mobil jako zdroj náhradních dílů by výrazně snížilo cenu opravy. Kdyby alespoň prodejce slevil z ceny mobilu...

Takže nakonec jsem vyjednal slevu 1 000 Kč, což vyšlo zhruba na práci servisu při přehození desek mezi mobily. Lepší než nic a budu mít aspoň já nový mobil.

## 13. 11.

Cestou do školy jsme se zastavili v MaxMobilu. Dal jsem jim oba dva mobily aby mi přehojili desky. 

Operace byla hototvá za dvě hodiny. 

Přendal jsem SIMku ze starého mobilu do nového a zatím to vypadá, že vše funguje jak má.

Takže nyní máme dva S21 Ultra. Jeden má funkční displej 250GB disk a modem co neblne. Druhý, které má prasklý displej, menší paměť a neustále se odpojuje od sítě, ale na recepty do kuchyně bude zase bohatě stačit.

Můj starý Moto G31 asi dáme babičce na brouzdání po Facebooku.


### Nový mobil
| Výbava | Parametry |
|---------|-----------|
| Výrobce | Samsung |
| Model | Galaxy S21 Ultra 5G |
| Displej | 6,8" AMOLED 3200×1440 px, 120 Hz |
| Čip | Exynos 2100 |
| RAM | 12 GB |
| Úložiště | 256 GB |
| Baterie | 5000 mAh |
| Hmotnost | 228 g |
| Krytí | IP68 |
| OS | Android 15 |
| Zadní fotoaparát | 108 Mpx (f/1,8) + 10 Mpx (f/4,9) + 10 Mpx (f/2,4) + 12 Mpx (f/2,2) |
| Přední fotoaparát | 40 Mpx (f/2,2) |
| Konektivita | 5G, Wi-Fi 6E, Bluetooth 5.2, GPS, Glonass, NFC, LTE |